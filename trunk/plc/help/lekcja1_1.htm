<p>
    Kliknij <a href="lekcja1.html">tutaj</a> aby wrócić do poprzedniego etapu.
</p>
<h2>
    Lekcja 1 - Pierwszy program
</h2>
<p>
    Napiszmy nasz pierwszy program! Dzięki niemu będziemy mogli sterować zapalaniem
    pierwszej z żarówek za pomocą pierwszego przełącznika. Oto instrukcja krok po kroku:
    <ul>
        <li>W oknie z elementami wybierz kategorię "Styki"</li>
        <li>Wciśnij lewy klawisz na myszy na elemencie "styk zwierny"
            <img class="example" src="krok1.gif">
        </li>
        <li>Wciąż trzymając lewy klawisz przeciągnij kursor myszki nad okno "Program LD", z
            lewej strony niebieskiej linii.
            <img class="example" src="krok2.gif">
        </li>
        <li>Puść lewy klawisz myszy, a element "wskoczy" na swoje miejsce w programie.
            <img class="example" src="krok3.gif">
        </li>
        <li>Teraz wybierz kategorię "Cewki"</li>
        <li>Jak poprzednio wciśnij lewy klawisz myszy, tym razem na elemencie "cewka zwierna"
            <img class="example" src="krok4.gif">
        </li>
        <li>Przeciągnij go nad okno "Program LD", tym razem z prawej strony niebieskiej linii.
            <img class="example" src="krok5.gif">
        </li>
        <li>Puść lewy klawisz myszy, a element znów "wskoczy" na swoje miejsce.
            <img class="example" src="krok6.gif">
        </li>
    </ul>
</p>
<p>
    To jest już zalążek naszego pierwszego programu. Czerwone znaki zapytania mówią
    nam, że jeszcze nie ustawiliśmy parametrów danego elementu. Zrobimy to teraz. W
    tym celu dwukrotnie kliknij na elemencie z lewej. Pojawi się okienko:
    <img class="example" src="krok7.gif">
    W górnej części pokazany jest symbol zmienianego elementu. Niżej znajdują się wypisane
    wszystkie parametry elementu (w tym przypadku jest to tylko "Adres bazowy"). Na
    samym dole znajduje się przycisk zatwierdzający OK. Chcemy ustawić "Adres bazowy",
    więc klikamy na przycisku "Zmień" z prawej strony napisu. Pojawi się jeszcze jedno
    okno:
    <img class="example" src="krok8.gif">
    Tutaj wybieramy, na co ma reagować nasz styk zwierny. Możemy to zrobić na dwa sposoby.
    Pierwszy, trudniejszy, polega na wybraniu typu pamięci (Wejście cyfrowe I) oraz
    adresu w pamięci (Numer wejścia : 0). Drugi, łatwiejszy, polega na wybraniu z rozwijanej
    listy obok napisu "Wybór gotowego adresu :" opcji BISTAB_1, czyli pierwszy przełącznik
    bistabilny. Klikamy OK. Na symbolu elementu widać, że zniknęły znaki zapytania,
    a pojawił się napis BISTAB_1, czyli wybrane przez nas wejście sterownika. Klikamy
    jeszcze raz OK. Ta sama zmiana zaszła również w naszym pierwszym programie.
</p>
<p>
    Teraz analogicznie ustaw cewkę zwierną (nasz drugi element), aby podłączona była
    do pierwszej żółtej żarówki (ŻÓŁTA_1).
</p>
<p>
    W ten sposób napisałeś swój pierwszy program! Ale jak sprawdzić, czy działa? Wystarczy
    uruchomić pracę sterownika. Wybierz z menu "Praca PLC" opcję "Start", albo po prostu
    wciśnij przycisk
    <img class="icon" src="play.gif">
    na belce narzędziowej. Teraz, gdy sterownik pracuje, spróbuj przełączać w oknie
    "Układ wykonawczy" pierwszy z lewej przełącznik klikając na nim. Jeśli wszystko
    wykonałeś prawidłowo, zmianom pozycji przełącznika powinno towarzyszyć zapalanie
    i gaszenie się pierwszej z lewej żółtej żarówki. Jeśli coś nie działa nie martw
    się! Spróbuj wszystko wykonać od początku.
</p>
<p>
    Robiłeś wszystko jak kazałem, ale wciąż nie wiesz jak działa program. Wykorzystaliśmy
    w nim dwa elementy: styk zwierny i cewkę zwierną. Na nasz program możesz patrzeć
    jak na schemat elektryczny. "Prąd" płynie z lewa na prawo. Najpierw natrafia na
    styk zwierny. Jeśli wejście sterownika wybrane dla tego styku (w naszym przypadku
    jest to BISTAB_1) znajduje się w stanie wysokim, to styk będzie "prąd" przewodził.
    Z kolei cewka zwierna, gdy jest zasilana, to ustawia w stan wysoki wybrane wyjście
    sterownika (ŻÓŁTA_1). Jeśli prąd do niej nie dopływa, to ustawia wybrane wyjście
    w stan niski. W naszym przypadku więc załączenie przełącznika powoduje załaczenie
    żarówki. Rozłączenie przełącznika, powoduje wyłaczenie żarówki.
</p>
<p>
    W następnym etapie dowiesz się w jaki sposób tak naprawdę działa sterownik i jak
    ma zorganizowaną pamięć.
</p>
<p>
    Kliknij <a href="lekcja1_2.html">tutaj</a> aby przejść dalej.
</p>

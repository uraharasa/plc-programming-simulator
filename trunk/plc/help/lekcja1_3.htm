<p>
    Kliknij <a href="lekcja1_2.html">tutaj</a> aby wrócić do poprzedniego etapu.
</p>
<h2>
    Lekcja 1 - Obsługa programu
</h2>
<p>
    Pisząc pierwszy program nauczyłeś się już wstawiać nowe elementy do programu. Myślę,
    że najlepiej, abyś teraz poeksperymentował ze wstawianiem nowych elementów do programu.
    Zauważ, że dopóki "trzymasz" element lewym klawiszem myszki, program pokazuje, gdzie
    element zostanie włączony, a szczególnie, czy zostanie połączony szeregowo, czy
    równolegle do istniejącego elementu.
</p>
<p>
    Jeśli chcesz dodać nowy poziom programu na końcu istniejącego programu, wystarczy,
    że będziesz myszką "celował" poniżej najniższego elementu. Jeśli natomiast chcesz
    wstawić nową linijkę przed jakąś inną linijką, kursor myszki musi znajdować się
    na lewo od "linii zasilającej".
</p>
<p>
    Prawdopodobnie już zauważyłeś, że na lewo od niebieskiej kreski można wstawić wszystko
    oprócz cewki, natomiast na prawo od niebieskiej kreski można wstawiać tylko cewki.
    Jest to wymóg języka, który poprawia czytelność programów.
</p>
<p>
    Spróbuj kliknąc prawym klawiszem myszki na elemencie znajdującym się w programie.
    Pojawi się menu z trzema opcjami (jeśli pojawiło się menu z jedną opcją, to musisz
    wpierw zatrzymać symulację sterownika - menu "Praca PLC" opcja "Pauza").
    <ul>
        <li>Pierwsza opcja - "Usuń" powoduje usunięcie elementu z programu.</li>
        <li>Druga opcja - "Pomoc" powoduje wyświetlenie informacji o elemencie (zasada działania
            itp.)</li>
        <li>Trzecia opcja - "Właściwości" robi dokładnie to samo, co dwukrotne kliknięcie na
            elemencie, czyli wyświetlenie okna ustawiania parametrów elementu.</li>
    </ul>
</p>
<p>
    Z pewnością już przy pierwszym rzucie oka na program zauważyłeś na górze okna belkę
    z narzędziami. Oto funkcje poszczególnych przycisków:
    <ul>
        <li>
            <img class="icon" src="but1.gif">
            Pozwala na odczyt programu z dysku. Odpowiednik menu "Plik" opcja "Odczytaj program"</li>
        <li>
            <img class="icon" src="but2.gif">
            Pozwala na zapis programu na dysk. Odpowiednik menu "Plik" opcja "Zapisz program"</li>
        <li>
            <img class="icon" src="but3.gif">
            Pozwala na wydruk programu na drukarce. Odpowiednik menu "Plik" opcja "Wydrukuj"</li>
        <li>
            <img class="icon" src="but4.gif">
            Uruchamia symulację, lub wykonuje jeden krok programu. Odpowiednik menu "Praca PLC"
            opcja "Start"</li>
        <li>
            <img class="icon" src="but5.gif">
            Zatrzymuje symulację. Odpowiednik menu "Praca PLC" opcja "Pauza"</li>
        <li>
            <img class="icon" src="but6.gif">
            Powoduje przywrócenie stanu początkowego symulacji. Odpowiednik menu "Praca PLC"
            opcja "Restart"</li>
        <li>
            <img class="icon" src="but7.gif">
            Przełącznik trybu pracy krokowej (opis niżej). Odpowiednik menu "Praca PLC" opcja
            "Praca krokowa"</li>
        <li>
            <img class="icon" src="but8.gif">
            Rozmieszcza okna na ekranie. Odpowiednik menu "Okna" opcja "Ustaw okna"</li>
    </ul>
</p>
<p>
    Jeśli wybrana jest praca krokowa (tzn. jest zaznaczona opcja "Praca krokowa" menu
    "Praca PLC", lub wciśnięty jest przycisk
    <img class="icon" src="but7.gif">), to symulacja nie działa w sposób ciągły. Przyciskiem
    <img class="icon" src="but4.gif">
    wywołuje się uruchomienie tylko jednego cyklu działania sterownika, po czym sterownik
    znowu przełącza się w stan oczekiwania. Ten tryb pracy nadaje się do analizowania
    działania programów w zwolnionym tempie.
</p>
<p>
    Kliknij <a href="lekcja1_4.html">tutaj</a> aby przejść dalej.
</p>

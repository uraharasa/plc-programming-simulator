<p>
    Kliknij <a href="lekcja1_3.html">tutaj</a> aby wrócić do poprzedniego etapu.
</p>
<h2>
    Lekcja 1 - Pierwsze próby
</h2>
<p>
    Teraz muszę puścić Cię na głębokie wody - reszta należy do Ciebie. Radzę potrenować
    pisanie prostych programów z wykorzystaniem lekcji pierwszej. Niżej znajdziesz opis
    dostęnych wejść i wyjść sterownika. Poza tym czekają na Ciebie jeszcze cztery lekcje,
    w których masz szansę praktycznego podejścia do zagadnień programowania. Będziesz
    programował pralkę, fabrykę oranżady, windę w hotelu oraz basen. Pamiętaj, że do
    każdej lekcji napisana jest pomoc, dostępna po wybraniu z menu "Pomoc" opcji "O
    lekcji". Jeśli nie wiesz do czego służy któryś z elementów, zawsze czeka na Ciebie
    pomoc w postaci opisu działania każdego z nich.
</p>
<p>
    W lekcji pierwszej można sterować czterema żarówkami. Dostępne są one pod adresami
    ŻÓŁTA_1, CZERW_1, ŻÓŁTA_2 oraz CZERW_2.
</p>
<p>
    Dostępne są dwa przełączniki bistabilne, pod adresami BISTAB_1 i BISTAB_2.
</p>
<p>
    Dostępne są dwa przełączniki astabilne, pod adresami ASTAB_1 i ASTAB_2. Po kliknięciu
    na którymś z nich na danym wejściu sterownika <em>tylko na jeden cykl</em> pojawia
    się stan wysoki. Możesz z ich pomocą potrenować użycie cewek S i R.
</p>
<p>
    Dostępne są dwa potencjometry na wejściach analogowych: POTEN_1 i POTEN_2. Zakres
    regulacji pierwszego to 0 - 45 jednostek. Zakres drugiego to 50 - 162,5 . Uwaga!
    Drugi potencjometr jest trochę "przetarty" i pomiary jego położenia mogą zawierać
    kilka procent błędu.
</p>
<p>
    Można dodatkowo sterować wiatraczkiem. Posiada on wejście analogowe WIATRAK. Im
    większą wartość z zakresu 0 - 1000 podamy na wyjście, tym szybciej będzie kręcił
    się wiatraczek. Dodatkowo posiada on wbudowany czujnik CZUJNIK, który aktywuje się
    na czas jednego cyklu, co 1/4 obrotu wiatraka. Może on posłużyć do zliczania ilości
    obrotów wiatraczka.
</p>
